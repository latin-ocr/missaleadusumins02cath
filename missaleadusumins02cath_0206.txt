178 Orationes Communes.

Secreta.
Hujus, quaesumus, Domine, virtute mysterii, et a nostris mundemur

occultis et ab inimicorum nostrorum liberemur insidiis. Per Dominum.

Postcom munio.
Vivificet nos, quaesumus‚ Domine, participatio tui sancta mysterii,
et pariter nobis expiationem tribuat et munimen. Per Dominum.—

Mss]

[CONTRA PAGANos.

Oratio.

Domine Deus, qui ad hoc irasceris ut iram tuam submoveas, ad hoc
minaris, ut parcas: lapsis manum porrige et laborantibus multiplici
miseratione succurre, ut gentem Paganam, quam pro peccatis nostris
super nos cognoscimus praevalere, te miserante, jubeas cessare. Per
Dominum.

Secreta.
Sacrificio, Domine, quod immolamus intende, ut ab omnium Pagan-

orum nos exuat bellorum nequitia et in tuae protectionis securitate
constituat. Per Dominum.

Postcowmmmio.
Protector noster, aspice, Deus, et a Paganorum nos defende periculis ;

ut omni perturbatione submota, liberis tibi mentibus serviamus. Per
Dominum—MSS]

CONTRA ADVERSARms ECCLESIAE.

Oratio.

Ecclesiae tuae, quaesumus, Domine, preces placatus admitte, ut
destructis adversitatibus et erroribus universis, secura tibi serviat liber-
tate. Per.

Secreta.

Protege nOS, Domine, quaesumus, tuis mysteriis servientes, ut divinis
rebus et corpore famulemur et mente. Per Dominum.

postcommunio.

Quaesumus, Domine Deus noster, ut quos divina tribuis participatione
gaudere, humanis non sinas subjacere periculis. Per.

PRO CONCORDIA FRATRUM.

Oratio.

Deus, largitor pacis et amator caritatis, da servis tuis veram cum
tua voluntate concordiam, ut ab omnibus quae nos pulsant tentationibus
liberemur. Per Dominum.

Sparata,

His sacrificiis, Domine, quaesumus, concede placatus, ut qui propriis
oramus absolvi delictis, non gravemur externis. Per Dominum nostrum,

Postcommmzio.

Libera, nos, Domine, quaesumus, ab omni malo propitiusque concede,
ut quae nobis poscimus relaxari, ipsi quoque proximis remittamus. Per
Dominum nostrum.

