De, evanqelistis.

Soquentiae Communes.

Non est domus ruitura
Hac subnixa quadratura,
Haec est domus Domini.
Gloriemur in hac domo
Qua beate vivit homo
Deo junctus homini.

Sequentia.

J ocundare, plebs fidelis,

Cujus Pater est in caelis,

Recolens Ezechielis
Prophetae praeconia.

Est J ohannes testis ipsi

Dicens in Apocalypsi,

Vere vidi, vere scripsi
Vera testimonia.

Ante thronum majestatis

Cum spiritibus beatis

Quattuor diversitatis
Adstant animalia.

Formam primum aquilinam,

Et Secundum leoninam,

Sed humanam et bovinam
Duo gerunt alia.

Formae formant figurarum

Formas Evangelistamim,

Quibus imberÎ‡ doctrinarum
Stillut in Ecclesia.

Hi sunt Marcus et Matthaeus,
Lucas, et quem Zebedaeus
Pater misit tibi, Deus,

Dum laxaret retia.

Forma viri dant Matthaeo,
Quia scripsit sic de Deo,
Sicut descendit ab eo,

Quem plasmavit, homine.
Lucas bos est in figura,
Quam praetendit in scriptura
Hostiarum tangens jura

Legis sub velamine.

Marcus leo per desertum

Clamans rugit in apertum,

Iter fiat Deo certum,
Mundum cor a crimine.

Sed J ohannes ala bina

Caritatis aquilina

Forma fertur in divina
Puriori lumine.

