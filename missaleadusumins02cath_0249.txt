Ι η Festo Coronoe Domini. 221

Sequentia.
Si vis vere gloriari
Et a Deo coronari
Honore et gloria ;
Hanc coronam venerari
Studeas atque sectari
Portantis vestigia.
Hanc oaelorum rex portavit,
Honoravit et sacravit
Sacro suo capite 3
In hac galea pugnavit,
Cum antiquum hostem stravit,
Triumphans in stipite.
Haec pugnantis galea,
Triumphantis laurea,
Tiara pontificis 5
Primum fuit spinea,
Postmodum fit aurea
Tactu sancti verticis.

Spinarum aculeos
Virtus fecit aureos
Christi passionis ς
Quae peccatis spineos,
Mortis aeternae reos,
Adimplevit} bonis.
De malis colligitur,
Et de spinis plectitur
Spinea perversis ;
Sed in aurum vertitur,
Quando culpa tollitur
Eisdem conversis.
J ocunda mysteria
Sunt haec, sed materia
Praesentis laetitiae 3
Nobis est historia,
Qua patenter Francia
Coronatur hodie.
Hujus coronatio
Coronae susceptio,
Cujus festum agimus ;
Debito cum gaudio
Et anniversario
Honore recolimus.
Thesauro tam nobili,
Tam desiderabili
Dives es effecta3
Terra carens simili,
Carens comparabili,
Deo praedilecta.

